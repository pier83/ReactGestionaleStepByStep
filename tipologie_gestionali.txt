ASTE TELEMATICHE:
Il Comune di Lecce, come numerosi enti locali italiani, ha pubblicato il piano delle alienazioni del patrimonio immobiliare comunale, programmando una serie di bandi pubblici finalizzati alla dismissione dei cespiti 'non valorizzati'. Lo smobilizzo ha lo scopo di assicurare un contributo di liquidità al bilancio dell'Ente e al contempo, evitare che gli esosi oneri di gestione e manutenzione del patrimonio immobiliare incidano negativamente sui Conti Pubblici. L'esigenza del Comune è quella di disporre, anche tramite un gestore del servizio, di una piattaforma su cui vengano inseriti ed opportunamente descritti i beni oggetto delle dismissioni patrimoniali, al fine di consentire l'accesso per via telematica dei partecipanti. Il sistema dovrebbe essere in grado di gestire procedure competitive di selezione del migliore acquirente, assicurando molteplici vantaggi rispetto alla procedura tradizionale di vendita: dalla maggiore trasparenza ed accessibilità alle procedure di vendita, alla significativa riduzione dei costi di trasferta per il partecipante fuori sede, all'ampliamento notevole (anche oltre i confini del territorio nazionale) del bacino dei possibili offerenti: ' Impulso alla legalità (il sistema dovrebbe assicurare rigore, trasparenza e massima visibilità dei beni e della procedura di partecipazione all'asta, offrendo uno strumento capace di assicurare la libera competizione e accesso alle procedure di gara, da parte degli offerenti); ' Contenimento del pregiudizio o 'giudizio' sociale d'illegalità delle aste (L'accesso tramite web ad una sala virtuale in cui si svolge la vendita può contribuire a superare quella atavica ritrosia e diffidenza del pubblico verso il mondo delle aste pubbliche); ' Risparmio e vantaggio economico per il partecipante 'fuori sede' (E' questo un importante contributo alla delocalizzazione delle vendite giudiziarie. I costi della trasferta per la partecipazione all'asta vengono valutati negativamente dal partecipante fuori sede e potrebbe limitare il bacino di possibili acquirenti all'asta con inevitabile impatto negativo sull'esito della gara, in termini di minore realizzo, nell'interesse della procedura di alienazione); ' Innovazione nelle modalità di accesso all'asta, di versamento della cauzione e del saldo prezzo (La partecipazione all'asta dovrebbe essere resa possibile attraverso strumenti telematici di ricezione dell'offerta; l'identificazione avverrebbe con strumenti digitali di riconoscimento, il versamento della cauzione e del saldo prezzo, attraverso pagamenti telematici. Il sistema deve essere in grado di produrre report delle operazioni di gara, il verbale di vendita contenente l'esito della gara, indicatori e parametri sul maggior prezzo di realizzo rispetto al prezzo base, un contatore sul numero di esperimenti di vendita per ciascun lotto venduto e ogni variabile utile a monitorare lo stato delle vendite del Comune)
------------------------------------------------------------------------------------------------------------------------------
PRENOTAZIONE ON LINE PER ACCESSI IN CANCELLERIA:
Al fine di rendere maggiormente fruibile il servizio giustizia da parte dell'utente-cittadino e dell'utente-professionista, il Tribunale di Lecce negli ultimi anni ha impegnato le sue migliori risorse nella ricerca e nella sperimentazione di soluzioni innovative attraverso l'uso delle Tecnologie dell'Informazione. Continuando nel solco fin qui tracciato il Tribunale di Lecce si propone come obiettivo da realizzare in un futuro molto prossimo un progetto capaci di migliorare il rapporto con l'utenza in chiave di accessibilità alle Cancellerie. A tal fine si può pensare ad un sistema di prenotazione telematica degli accessi in cancelleria. L'utente Avvocato può essere messo in grado di prenotare il servizio di cui ha bisogno dal proprio studio o direttamente dal Tribunale. A tal fine andranno installati più totem con video interattivo nella hall del Tribunale tramite i quali gli utenti possono selezionare l'Ufficio di cui hanno bisogno (per esempio contenzioso civile), il servizio ( per esempio ruolo generale), e l'attività (per esempio iscrizione ricorso per separazione giudiziale). Il sistema provvederà a rilasciare un numero di prenotazione ed un orario di chiamata (dando all'utente la possibilità di scelta fra più orari disponibili). Le stesse opzioni saranno fruibili on line. L'operatore di cancelleria, dalla propria postazione, a sua volta, visualizzerà il numero delle prenotazioni richieste e gli orari. Ciò, da un lato, consentirà agli Avvocati di evitare le usuali lunghe code agli sportelli e di programmare meglio la scansione degli impegni durante l'arco della giornata (per esempio l'Avvocato prenota il ruolo generale per una iscrizione a ruolo alle 11, 00 in quanto alle 12,00 ha un appuntamento con il cliente in studio). Dall'altro lato, l'operatore di cancelleria ha, in questo modo, un quadro preciso dell'impegno a lui richiesto nella mattinata, potendo, inoltre, dalla propria postazione limitare gli accessi al proprio ufficio, precludendo all'utenza una fascia temporale in cui è impegnato in altra attività (per esempio assistenza in udienza). Tale sistema necessita, dunque, di un software, di più totem con video interattivo e di più monitor di chiamata numerica da applicare negli uffici di cancelleria
------------------------------------------------------------------------------------------------------------------------------
CARTELLA DEL MALATO:
Ogni esame che svolge il paziente nella struttura ospedaliera, convenzionata, privata viene registrato in una cartella virtuale per aggiornare la storia delle sua situazione in tempo reale: vengono registrati esami, visite mediche, esiti, cure mediche, ricoveri, ecc. tutto contenuto in una smart cart a disposizione del paziente che può consegnare , di volta in volta, al medico che legge la sua cartella virtuale sempre aggiornata.
------------------------------------------------------------------------------------------------------------------------------
GATEWAY PAGAMENTI MULTICANALE:
L'esigenza dell'Ente consiste nello sviluppo e nell'integrazione, all'interno di una più ampia piattaforma di eGov, di una componente per la gestione delle procedure di riscossione delle entrate sia di natura tributaria sia di natura extra-tributaria (quali ad esempio i servizi a tariffa, i canoni di locazione, ecc.). Consentirebbe all'Ente di disporre di un unico strumento condiviso e generalizzato per la gestione dell'intero processo di carico, emissione provvedimenti e registrazione dei pagamenti, attraverso logiche e meccanismi che permettono di relazionare e mantenere sotto controllo i vari flussi informativi provenienti dai diversi sistemi interni all'Ente, i gateway e i canali di pagamento esterni, i servizi integrati nei Portali per il Cittadino e altri sistemi esterni all'Ente (ad esempio per il ruolo coattivo). All'interno di un'unica banca dati sarebbero disponibili i dettagli di tutte le possibili entrate dell'Ente e i dati del processo di riscossione in una visione centrata sul singolo contribuente con la definizione di 'documento di pagamento' che, astraendosi dalle peculiarità della singola tipologia di entrata, permette l'identificazione di ciascuna 'voce di debito' (sistema competente del credito, soggetto debitore, tipo di entrata, scadenza e relativa entità del pagamento, canale di riscossione, ecc.), nonché la completa gestione e tracciatura del ciclo di vita (iter) del documento stesso. Tale piattaforma consentirebbe, inoltre, l'erogazione di un servizio di sportello fiscale per i cittadini e le imprese con informazioni certificate ed aggiornate dei crediti vantati dall'Ente. Il sistema dei pagamenti realizzerebbe un'architettura univoca e standardizzata per l'incasso di qualunque debito di natura tributaria ed extratributaria effettuato con una varietà di sistemi e di intermediari di pagamento. Tale sistema migliorerebbe il rapporto cittadino-amministrazione e l'ottimizzazione del processo di pagamento e di controllo di tutte le fasi legate alla riscossione e rendicontazione. La transazione dovrebbe essere effettuata previa identificazione del debito da saldare (l'utente identificato può visualizzare la propria posizione debitoria interrogando la piattaforma di riscossione), ovvero mediante pagamento spontaneo. La piattaforma dei pagamenti dovrà provvedere alla notifica dell'avvenuto pagamento. Dovrà consentire ai cittadini di effettuare pagamenti usando il canale web, attraverso la rete degli intermediari (SISAL, Tabaccherie, Banche, Poste, ecc.) e con qualsiasi strumento di pagamento
------------------------------------------------------------------------------------------------------------------------------
Cartella clinica elettronica per la gestione del paziente oncologico:
L'IRCCS Casa Sollievo della Sofferena esprime il proprio fabbisogno riguardante l'informatizzazione della cartella clinica oncologica, che supporti l'intero percorso clinico e il follow-up del paziente oncologico. I processi clinici e terapeutici in ambito oncologico presentano quadri di elevata complessità (intesa come estesa multidisciplinarietà nell'approccio diagnostico e terapeutico), e richiedo pertanto strumenti avanzati di gestione e integrazione del dato: in tal senso dovranno essere gestiti in maniera completa: - percorso diagnostico (prima visita, anamnesi, esami strumentali e di laboratorio) - percorso clinico (ricovero, data integration tra i reparti coinvolti, dimissioni) - percorso terapeutico (programmazione dei trattamenti, terapie di supporto) - follow-up e contatto con il paziente e con i familiari Nell'ottica di una gestione centralizzata e completa del dato, il sistema proposto deve integrarsi, secondo gli standard attuali, con gli strumenti informatici utilizzati in ambito ospedaliero: in particolare, dovranno essere forniti strumenti di integrazione (trasparenti all'utente) con la cartella clinica elettronica aziendale e il repository clinico (anagrafica pazienti, dati diagnostici di laboratorio e strumentali, agenda del reparto, referti, gestione farmaci, ecc). Inoltre si richiede la possibilità di estrazione dati, ovviamente in forma completamente anonima in rispetto delle attuali leggi sulla privacy, per successive analisi di tipo scientifico (finalizzate ad esempio a studi di epidemiologia, incidenza territoriale, genetica e familiarità delle patologie, analisi statistiche, etc.) e per strumenti reportistici. I requisiti richiesti sono: - anagrafica integrata con gli attuali strumenti in uso (anagrafe centralizzata) - integrazione col sistema di gestione delle prenotazioni CUP - cartella clinica oncologica completa di tutti i dettagli sugli esami diagnostici, storicizzazione dell'intero percorso clinico del paziente (fattori di rischio, esami, ricoveri e dimissioni, trattamenti e terapie, follow-up) - gestione complessità multidisciplinare (consulti interni o esterni, condivisione dei programmi terapeutici) 
------------------------------------------------------------------------------------------------------------------------------

